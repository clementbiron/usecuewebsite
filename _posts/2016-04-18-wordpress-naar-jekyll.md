---
title: May 1st Reboot
---


Ik lever elke maand wel 1 of 2 websites op aan klanten. Maar aan mijn eigen website kom ik echter nooit toe. Tot nu dan…

Ik kwam namelijk een artikel tegen over 'May 1st Reboot': Een fictieve deadline voor creatieven waarop iedereen zijn nieuwe site lanceert. Duizenden nieuwe websites, allemaal gelanceerd op dezelfde dag! Dat is toch fantastisch? En precies het zetje dat ik nodig had. Ik heb nog 12 dagen…

Weinig tijd en veel te doen. Wat ik allemaal wil veranderen? Allereerst gaat het ontwerp op de schop. Het wordt een soort magazine-achtige website waar je lineair doorheen kunt scrollen. Daarnaast zal de site zal niet langer in het Engels zijn. Ik had om SEO redenen al een parallelle website opgezet voor mijn Nederlandse artikelen, maar deze twee sites zullen nu volledig worden samengevoegd. Tenslotte wordt de techniek omgegooid. Van WordPress stap ik nu over naar Jekyll. Jekyll is een static site generator, waarbij ik gebruik kan maken van het online CloudCannon als CMS.